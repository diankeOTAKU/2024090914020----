<!DOCTYPE html>
<html lang="zh-CN">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>兰亭集序</title>
  <link rel="stylesheet" href="styles.css">
</head>

<body>
  <div class="content-container">
  <header>
    <h1>电专OTAKUの个人博客</h1>
    <nav>
      <ul>
        <li><a href="index.html">首页</a></li>
        <li><a href="post.html">文章</a></li>
        <li><a href="about-me.html">关于我</a></li>
      </ul>
    </nav>
  </header>
  <main>
    <article>
      <h2>兰亭集序</h2>
      <p>

        <p>永和九年，岁在癸丑，暮春之初，会于会稽山阴之兰亭，修禊事也。
        群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。
        虽无丝竹管弦之盛，一觞一咏，亦足以畅叙幽情。</p>
        <p>是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。</p>

      <p> 夫人之相与，俯仰一世，或取诸怀抱，悟言一室之内；或因寄所托，放浪形骸之外。
        虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。
        向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！</p>

        <p>每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。
        后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</p>
<hr>
        <p>《兰亭集序》又称《兰亭宴集序》《兰亭集序》《临河序》《禊帖》《三月三日兰亭诗序》等，是东晋王羲之所作的一篇序文，
        文章记叙了东晋永和九年（353年）三月三日，王羲之和谢安、孙绰等四十一位名士在山阴兰亭举行的一场旨在“修禊”的集会，
        会上各人做诗，王羲之为他们的诗写的序文手稿。其文书法具有极高的艺术价值，与颜真卿《祭侄季明文稿》、
        苏轼《寒食帖》并称三大行书书法帖。</p>
      <img src="l.png" alt="文章图片">

    </article>
  </main>
  <footer>
    <p>&copy; 0721 我的个人博客. 保留所有权利.</p>
  </footer>
  <script src="script.js"></script>
  </div>
</body>

</html>